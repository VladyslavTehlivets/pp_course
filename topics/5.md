Zadania
==========================

1. Napisz funkcję, która dla podanego parametru `n` zwraca wartość
   wyrazu o indeksie `n` ciągu zdefiniowanego w następujący sposób:

        a(0)    = 1
        a(2m)   = a(2m-1) + 2a(m)
        a(2m+1) = a(2m)

2. Napisz rekurencyjną funkcję, która dostaje jako parametry dwie
   nieujemne liczby całkowite i zwraca wynik określony w następujący
   sposób:

        f(x, 0) = x
        f(0, x) = x
        f(x, y) = f(x−1, y) + f(x, y−1) dla x, y > 0

3. Napisz iteracyjną funkcję obliczającą całkowitą część logarytmu
   dziesiętnego podanej jako parametr liczby zmiennoprzecinkowej.

4. Napisz funkcję, która dostaje jako parametry 4 liczby całkowite:
   `a`, `b`, `c`, `d`. Liczby te reprezentują dwa przedziały domknięte:
   `[a; b]` i `[c; d]`.
   Funkcja ma wypisać wszystkie liczby całkowite należące
   do części wspólnej tych przedziałów.

5. Napisz funkcję, która dostaje jako parametry 4 liczby
   zmiennoprzecinkowe i traktuje je jako współrzędne 2 punktów na
   płaszczyźnie. Funkcja ma zwracać odległość między punktami.

6. Napisz funkcję, która przyjmuje 6 liczb zmiennoprzecinkowych,
   które są współrzędnymi wierzchołków trójkąta na płaszczyźnie.
   Funkcja ma zwracać pole trójkąta. Wykorzystaj funkcję z zadania 5.

7. Masz do dyspozycji funkcję `max` obliczającą maksimum z dwóch liczb.
   Spróbuj napisać funkcję `min` obliczającą minimum,
   ale bez użycia instrukcji `if`, operatora `?:` ani żadnej pętli.
